---
title: 'VT Jarní prázdniny - Portugalsko'
date: '2024-02-01'
template: novinka
id: '20240201-224859000'
user: 'Luděk Finstrle'
pictures:
    - name: '1707676305462_IMG_3790.jpeg'
      ratio: '6'
    - name: '1707676309224_IMG_0292.jpeg'
      ratio: '6'
---
Podařilo se nám úspěšně dorazit na ubytování do Portugalska, které se stane naším druhým domovem na deset dnů. Je tu nádherně, svítí sluníčko, moře šumí a prožili jsme si i spoustu zážitků. Někteří onemocněli, někteří si spletli den odjezdu, některým se nedařilo sbalit do předepsané váhy, jiní dorazili na poslední chvíli, dvě minuty před odjezdem busu, aby se ukázalo, že řidič musí ještě patnáct minut čekat kvůli povinné přestávce. Domluvil se s námí naštěstí, že nikdo nepotřebuje do Vídně na hlavní nádraží, takže jsme stihli přijet na letiště včas, akorát jeden člověk, který nemluvil česky byl zmaten, kde je, že není na nádraží. Naštěstí i pozdě vyrazivší stihli o 4 minuty check-in zavazadel a tak jsme všichni odletěli. Zvládli jsme i nástrahy půjčení aut a k večeru jsme utrmácení nakoupili zásoby jídla na další den a dorazili na ubytko. Děkujeme maminkám za vynikající buchty, které nám zpříjemnili první polovinu soustředění!

Fotky jsou na [oddílové zoneramě](https://eu.zonerama.com/SKBrnoZabovresky/Album/11026532). Fotky vznikali pod vedením mistrů fotografů Pavla Dohnala a Petra Jandy.

Většina soustředění se vydařila za teplot kolem 20 stupňů s 10 mapovými tréninky a dvěma výlety. Ke konci týdne jsme viděli i pršící tvář Portugalska včetně lesního modelu se sprintovými zavody, kde to bylo hodně na morálku. Naštěstí se na lesní závody udělalo pěkně a opět nás navštívilo slunce. 

Vrátili jsme se domů všichni celí a nezranění (i když promočení a to včetně obsahu baťohů a kufrů).
Díky všem za pomoc s přípravou i samotným průběhem a těšíme se zase za rok, nejspíše ve Španělsku.

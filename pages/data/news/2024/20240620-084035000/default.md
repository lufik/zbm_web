---
title: 'Áčka v podhůří Orliček'
date: '2024-06-20'
template: novinka
id: '20240620-084035000'
user: 'Jan Drábek'
pictures:
    - name: '1718865029830_20240615_154951.jpg'
      ratio: '6'
    - name: '1718865029831_20240616_132657.jpg'
      ratio: '6'
---
Posledními celostátními závody před letní pauzou byly Áčka v Rokytnici v Orlických horách. Krásné shromaždiště s výhledem na hřeben Orliček, husté lesy, které jen dávaly tušit, že tu byla za RČS vybudována mohutná opevnění, které měly zabránit vpádu nacistických vojsk. (Německá říše v té době nekončila u Šluknova, ale až u Opavy.)
V sobotu proběhla závod na krátké trati, kde Jáchym poprvé (určitě ne naposledy) vyhrál v elitě, 3. byli Bulík a Maky Rotková. Závod byl z části v zeleném, ale jinak pěkném lese. Všem dal určitě zabrat přeběh přes neposečenou louku a na závěr v bažinkách. Dokonce jsme měli i diváckou kontrolu.
V neděli se pak konal závod na klasické trati. Trať delších kategorií vedla okolo Haničky a dalších zde vybudovaných pevností, samotný start byl u řopíku. I tak to byla pěkná horská divočina a určitě bude stát za to se sem někdy vypravit na soustředění. Ale bohužel se nám moc nedařilo, Jáchym si vzal na startu špatnou mapu, ostatní ještě nepřepli asi na podzimní klasiku. No je na to ještě čas. 
Krásné závody s vynikajícími výhledy, pěkný, ale těžký terén, co více si od závodů přát.
[Web závodu](https://www.orientakvorlickach.cz/).  

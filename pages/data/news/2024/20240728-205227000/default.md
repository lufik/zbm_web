---
title: 'TK Švédsko'
date: '2024-07-28'
template: novinka
id: '20240728-205227000'
user: 'Jan Zháňal'
pictures:
---
Letos jsme po roční pauze opět využili možnost jet na svazem organizované soustředění ve Skandinávii. Terény v okolí Goteborgu jsou krásné. Nicméně před naším příjezdem opravdu vydatně pršelo, takže veškerá vegetace byla extrémně vyrostlá a běhání tím pádem velmi náročné.

Další poznámky z auta po cestě domů:

*   ostružiny a kopřivy jsme na rozdíl od borůvek nepotkali
*   vlochyně bahenní dosahuje podle wiki 20 - 70 cm, viděli jsme i 2m
*   švédské lepidlo slepí i Kučiho buzolu
*   jeden mapník vydží i 10 tréninků (Kiki)
*   originál Ikea koule jsou stejné jako u nás (Standa)
*   poctivě jsme podiskali sprintové štafety ze SP 2022
*   pražáci nejsou pražáci, ale řevničáci
*   sušák nesmí být před budovou, ale za budovou
*   velká kuchyně je vyblokovaná pro Jendu s Bárou
*   letenka se dá v pohodě koupit 15 hodin před odletem
*   koupat v jezeře se dá i cestou na devítku, v bažině kdykoli

Každopádně si myslím, že jsme nabrali hromadu zkušeností, při Milošových pěkných rozborech se dozvěděli, že chcem jít rovně a jak na to.

Příští rok z časových důvodů vynecháme STK a potrénujeme mimo jiné vykružování slovenských závrtů i běhání v okolí Košic.

*Obrazové záznamy najdete na zoneramě*

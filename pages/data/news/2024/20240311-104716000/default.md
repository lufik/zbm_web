---
title: 'VT Brno'
date: '2024-03-11'
template: novinka
id: '20240311-104716000'
user: 'Adéla Finstrlová'
pictures:
    - name: '1710150599031_IMG20240308172619.jpg'
      ratio: '6'
---
Jaro a závodní sezóna klepe na dveře, a tak v rámci přípravy na lesní orienťáky proběhla už tradiční tréninková akce v Brně a blízkém okolí. Páteční odpoledne zavedlo účastníky do Lužánek na sprintové štafety. Sobotní den nabídl dvouchodvé tréninkové menu v Neslovicích, dopoledne jsme cvičili azimuty, odpoledne se v nácviku pokračovalo na krátkých postupech. Menší účastníci měli hvězdice a sudou lichou. Na neděli jsme se přesunuli do lesů nad brněnskou přehradou. Tentokrát nejstarší žáci pilovali čtení reliéfu na vrstevnicovce, mladší si oběhli odbočovák a pulci hvězdice. Celý program završil cvičný závod, kde si mohl každý ověřit, jak moc se za víkend zlepšil a v čem má ještě rezervy. Počasí bylo relativně moudré a nepršelo, na tréninku se každý zahřál během nebo teplým čajem. Díky všem za vydařenou akci, připomenout si ji můžete na oddílové [Zoneramě](https://eu.zonerama.com/SKBrnoZabovresky/Album/11178580) a [Liveloxu](https://www.livelox.com/?tab=allEvents&amp;timePeriod=allTime&amp;country=CZE&amp;q=VT%20Brno&amp;sorting=time).

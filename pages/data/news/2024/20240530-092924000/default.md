---
title: 'TK MČR krátká'
date: '2024-05-30'
template: novinka
id: '20240530-092924000'
user: 'Miloš Nykodým'
pictures:
    - name: '1717088248672_clanek.jpg'
      ratio: '12'
---
O uplynulém víkendu vyrazila dvacetičlenná skupina dorost+ na přípravné soustředění k Tisu u Blatna, aby se poctivě připravila na mistrovství republiky na krátké trati, které se zde bude konat 8. a 9. června.  
Do Lubence, kde jsme byli ubytovaní v rekreační středisku, jsme přijeli už v pátek navečer, abychom byli na intenzivní víkendové tréninky odpočatí. V sobotu dopoledne jsme absolvovali krátkou trať ve středním tempu na rozkoukání, protože většina našich dorostenců se s podobným terénem ještě nesetkala. Místy zavřený, ale stále velmi rychlý terén, plný skalek a kamenů, podbízí k přerychlení a lajdačení na odbězích. Uhnutí ze směru pak často trestá velmi tvrdě, protože terén je místy dost difúzní a je lehké se v něm paralelně ztratit.  
Sobotní odpoledne jsme se přerychlovali záměrně. Čekaly nás tzv. "retardované" okruhy. Rozuměj intervaly ze stejného startu s vícero cíli, aby se neběhalo pořád stejným prostorem. Čili úkol byl proběhnout trať a následně si odpočinout cestou z cíle na shromaždiště a opětovně vystartovat na další "okruh".  
Posledním tréninkem byl opět COB. Tentokrát nazvaný "middle finále", kde jsme simulovali závod. Zkušenosti z předešlých dvou tréninků většina našich nadějí zvládla velmi dobře prodat a už teď se těším co předvedou za dva týdny v ostrém závodě.  
Rád bych poděkoval i Teslákům, kteří s námi letos podruhé navázali spolupráci. Všechny tréninky připravil Miloš a na oplátku za sdílení je pak všechny roznesl Chrobák. Jelikož obě naše skupiny byly relativně skromné, velmi to přispělo k nárůstu konkurence a následného srovnávání/analyzování postupů. Benefitovaly z toho oba oddíly a já doufám, že v budoucnu na tuto spolupráci opět navážeme.

**Livelox**:

*   SO dop: [Middle Q](https://www.livelox.com/Events/Show/129304/TC-Middle-qual)
*   SO odp: [Okruhy](https://www.livelox.com/Events/Show/129301/TC-Middle-Okruhy)
*   NE dop: Middle F - [Middle F](https://www.livelox.com/Events/Show/129289/TC-Middle-final)

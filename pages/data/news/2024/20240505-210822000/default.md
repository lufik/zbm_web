---
title: 'Začal Žebříček B Morava - Nové Heřminovy'
date: '2024-05-05'
template: novinka
id: '20240505-210822000'
user: 'Jan Drábek'
pictures:
    - name: '1714935757579_20240505_092718.jpg'
      ratio: '6'
    - name: '1714935757586_20240505_122902.jpg'
      ratio: '6'
---
O víkendu začal prvními závody i Žebříček B Morava. Pořadatelé z Vrbna pozvali závodníky do lesa jižně od Nových Heřminov. Na závody vyrazilo i něco přes 30 Žabiňáků.  
Premiéru na béčkových závodech si ve 14 odbyli Kamča Beránková, Marťa Hikl, Fána Koča a František Kopáč. A na závodech se jim i pěkně dařilo, hlavně Kamča válela! Ale také i v ostatních kategoricích se nám dařilo. Michal Dvořáček, Martin Bulík a Madla Janíková vyhráli po oba dva dny. Kuči se vrací po zranění, na klasice vyhrál, na těžké podložce krátké trati koleno spíše šetřil. V elitních kategoriích 21 byla Barča v sobotu 2. a v neděli Natálka 3, Standa bral v sobotu bramboru. Ale byli jsme vidět i ve veteránech, Tom Hikl, Filip Dědic, Honza Fiala a David Kopáč brali o víkendu bednu. Pěkně.  
A závody? V krásném podhorském lese, ale spíš s lehčí klasikou, kterou občas znepříjemnila těžká dohledávka na 15 mapě. Jediná občerstvovačka na celé trati z toho v krásném letním počasí udělala pro delší kategorie boj. Nedělní krátká trať byla v těžkém terénu, mapa jménem Zelené peklo, tomu napovídala už před startem, ale třeba 14ky byly oba dny hlavně o běhu. V orisu ([sobota](https://oris.orientacnisporty.cz/Zavod?id=7753), [neděle](https://oris.orientacnisporty.cz/Zavod?id=7754)) jsou odkazy na livelox i celkové výsledky.

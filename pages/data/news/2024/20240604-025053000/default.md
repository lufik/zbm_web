---
title: 'Moravská Béčka'
date: '2024-06-04'
template: novinka
id: '20240604-025053000'
user: 'Luděk Finstrle'
pictures:
    - name: '1717462240250_20240602_125442.jpg'
      ratio: '6'
    - name: '1717462242657_20240602_132820.jpg'
      ratio: '6'
---
O víkendu jsem se vydali hledat dobrodružství a kontroly k Vizovicím. Závody byly pěkně uspořádané, počasí nám předvedlo vše - od slunečna až po kroupy (jen ten sníh chyběl) - a autobus nás vysadil až přímo v centru závodů. Přes upozornění v pokynech nás povětšinou zaskočila v sobotu krátká trať, která byla převážně v zeleném a se spoustou kontrol. Nicméně jsme se s tratí vypořádali po žabácku a pocity byly převážně dobré. Jen sem tam se objevil výraz prozrazující, že je třeba na tréninku zapracovat na mapových dovednostech.  
Po odvedené práci/zábavě jsme se vydali na ubytko do Valaškých Klobouků. Ubytko naprosto parádní, vždyť jsme se neváleli po zemi v tělocvičně, jen na večeři se výběr z mnohých restaurací smrskl na pizzerku, neboť všude jinde byly rezervačky (byli jsme naprosto nepřipraveni na souběžné cyklistické závody v okolí).  
Po vydatném jídle, spánku a odpočinku jsem se v neděli utkali s klasickou tratí. Proti sobotě to byla procházka růžovým sadem a tak se povětšinou projevila více fyzická připravenost, jak dovednosti s mapou (i zde bylo pár vyjímek).  
Kdo s námi nebyl, může litovat a také se může ještě dohlásit na poslední B-čkový víkend těsně před prázdninami, kde v sobotu bude zároveň i JmL.  
A kdo nemůže či nechce, má možnost se alespoň pokochat fotkami na [oddílové Zoneramě](https://eu.zonerama.com/SKBrnoZabovresky/Album/11548903).

---
title: 'Český pohár, žebříček A &amp; B Morava v Jeseníkách'
date: '2024-09-11'
template: novinka
id: '20240911-132242000'
user: 'Jan Drábek'
pictures:
    - name: '1726053741402_20240908_151955.jpg'
      ratio: '6'
    - name: '1726053748794_20240907_211626.jpg'
      ratio: '6'
---
Září plné závodů v orienťáku začalo celostátními závody v Nové Vsi u Rýmařova. Pořadatelé z Opavy přivítali závodníky ČP a žebříčků A a B Morava. Pro moravská béčka to byly také poslední letošní závody, kde se bojovalo o zisk licence A. K tomu sobotní klasická trať byla navíc Work ranking event.  
Nakonec horké počasí v Jeseníkách trochu polevilo, tak se běželo za příjemné teploty v krásných horském terénech s pěkným centrem. A hlavně nedělní klasika byla od pořadatele vážně povedená. (Aspoň pro mě. Málo kontrol, dlouhé postupy s volbami.)
Z výsledků stojí rozhodně za zmínku 2x druhé místo v juniorkách Markéty Rotkové,  3. a 2. místo Toma Kučery ve starších dorosteních (tak už po zranění je zpátky!), v neděli ještě vyhrál Martin Bulička H16. Na sobotní krátké trati byl na 2. místě Miloš a 4. byl Jáchym, Miloš byl na bedně i v neděli na 3. místě, Jáchym byl v neděli na 8. místě. V ženách byla nejlepší Natálka Hiklová, v sobotu 4. a v neděli 8., v top 10 ji doplnila v sobotu ještě Barča Zháňalová na 7. místě. V béčkovém žebříčku potvrdili roli favoritů Julča a Michal, kteří v juniorech vyhráli všechny letošní závody, kde nastoupili. A nejlepší nakonec, D14B v neděli vyhráli stejným časem Thea Coufalová a Kamča Beránková.
Web závodu najdete [tu](http://cp2024.obopava.cz/). Závodní fotky najdete [zde](https://eu.zonerama.com/tomasvalik/Album/12005718), oddílové pak [tam](https://eu.zonerama.com/SKBrnoZabovresky/Album/12006288).
Díky za pěkné závody a teď už míříme na [MČR na klasice](https://mcr.magnusorienteering.cz/). Uvidíme, jak se s pořádáním poprali pořadatelé z Magnusu orienteering. Loni jsme nasadili laťku celkem vysoko. :-)

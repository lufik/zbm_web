---
title: 'Sprintový víkend a 2 medaile'
date: '2024-05-23'
template: novinka
id: '20240523-143517000'
user: 'Jan Zháňal'
pictures:
    - name: '1716467943015_WhatsApp Image 2024-05-19 at 13.09.18.jpeg'
      ratio: '3'
    - name: '1716468047595_G18A2367.jpg'
      ratio: '3'
    - name: '1716468047596_G18A2718.jpg'
      ratio: '3'
    - name: '1716468047597_G18A3383.jpg'
      ratio: '3'
---
V sobotu sprint v Jemnici, v neděli sprintové štafety v Moravských Budějovicích. To bylo završení jarního běhu s mapou po našich městech.

V mapově zajímavém sprintu předvedl jarní pohodu Tomáš Urbánek a obsadil nejvyšší stupeň v H18. Ale i další výkony stojí za zveřejnění:

*   6.  v D20 Marky Rotková
*   5.  v H16 Martin Bulička
*   7.  v H21 Jáchym Coufal
*   8.  v H21 Miloš Nykodým

Nedělní sprintové štafety se úplně nevyvedly dospělým, ale myslím, že se už brzo máme na co těšit i v této kategorii - příští rok se do ní totiž posouvá zvovu v neděli nejrychlejší dorostenec Tom U., a s ním i (6. na úseku) Eliška. Za skvělý výkon zaslouží každopádně pochvalu Maky Kaiser (Tesařová), která zvládla přímý a v podstatě celý závod trvající souboj s juniorskou mistryní světa!

Dorostenci startovali první a bylo to napínavé už od začátku - vlastně už od soupisek, diskuze byla dlouhá... Eliška ale splnila na prvním úseku nad plán, Bulík běžel téměř bez chyb a Urboš vybíhal na dostřel čela. Na poslední úsek vyslal Reu (ročníkem nejmladší z kategorie) na druhém místě, s 50 vteřinovou ztrátou na ostatní. Rea do půlky trati zmenšila náskok vedoucích Pardubic na 17s, pak ale přišly drobné chyby (na znovu hezké a obtížné trati) a na divácké kontrole už byla ve skupině o 2. - 4. místo. Poslední kontrolu razila jako 4., zmatený komentátor bohužel nezvládl publiku sdělit, že 3. štafeta nepotkala všechny kontroly a tak jsme se radovali až se zpožděním.

---
title: 'Jarní štafetový víkend'
date: '2024-05-14'
template: novinka
id: '20240514-085921000'
user: 'Jan Drábek'
pictures:
    - name: '1715669947439_IMG_1909.jpg'
      ratio: '6'
    - name: '1715669947441_IMG_2025.jpg'
      ratio: '6'
---
Už v pátek jsme vyrazili na dlouhou cestu k Berounu. D1 překvapila a už za 2,5 hodiny jsme byli v Králově Dvoře, kde jsme složili hlavu v tělocvičně.  
V sobotu ráno nás čekal sprint v Hořovicích. Malé městečko u dálnice na Plzeň překvapilo velmi hezkým terénem. Na začátku závodu nás čekaly spletité uličky staré čtvrti, následoval přeběh na sídliště, které bylo zpestřeno jasnými umělými překážkami. Na závěr bludiště okolo místní ZŠ. Nejvíce se dařilo Tomovi Urbánkovi, který vyhrál. Do nominačního žebříčku na SP také posbíral nějaké body Jáchym v elitě. Hezký a náročný sprint uspořádala Kotlářka Praha. Web [závodu](https://cp24.obkotlarka.cz/cs).  
Odpoledne jsme se přesunuli k motorestu Pařez - Bouchalka, kde bylo centrum štafet, které se ujala uspořádat SK Praga. V sobotu nás čekaly kratší tratě, kdy se stavitel krásně trefil do směrných časů. Les byl velmi krásný a čekaly nás nejen hustníky a rychlé pasáže v čistém lese, ale i (dost mokré) bažinky a vodoteče, kde bylo třeba zpomalit a dobře namapovat.  
Po oba dva dny se zadařilo především mužům a nejmladším veteránům! Muži ve složení Mára Minář, Jáchym Coufal a Miloš Nykodým (když v neděli si Jáchym s Milošem prohodili finiš) a vetoši David Kabáth, Jaroslav Koča a Jan Zháňal vyhráli oba dva dny. K tomu v neděli na třetím místě doběhly ženy ve složení Natálie Hiklová, Markéta Rotková a Markéta Kaiser. Bramboroví zůstali v sobotu dorostenci Martin Bulička, Vojtěch Koča a Tomáš Urbánek. Ale i další členové přispěli svými dobrými výkony k hezkým výsledkům Žabin, bodovaly všechny 4 mužské štafety do ČP, Ondra Hlaváč i Tom Kučera vypadají že se po zranění pomalu vrací do hry, v sobotu opět béčko žen porazilo áčko :-).  
Web závodu je [tam](https://sk-praga.cz/zavody/cps2024/).  
Oddílové fotky ze [sprintu](https://eu.zonerama.com/SKBrnoZabovresky/Album/11447583) a [štafet](https://eu.zonerama.com/SKBrnoZabovresky/Album/11447646) jsou na Zoneramě.

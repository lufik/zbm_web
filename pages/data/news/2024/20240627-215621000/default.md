---
title: 'Poslední předprázdninový týden'
date: '2024-06-27'
template: novinka
id: '20240627-215621000'
user: 'Jan Drábek'
pictures:
    - name: '1719518034525_Obrázek WhatsApp, 2024-06-25 v 19.21.33_3197ccc7.jpg'
      ratio: '6'
    - name: '1719518052833_IMG_2254.JPG'
      ratio: '6'
    - name: '1719518061254_IMG_2092.JPG'
      ratio: '6'
    - name: '1719518158508_20240622_115505.jpg'
      ratio: '6'
---
Uf to byl náročný týden! Ještě že už tu budou prázdníny a trochu klidu. Ale popořadě.
Poslední víkend patřil [béčkám](https://smerkromeriz.cz/poradame/zb_2024/) v Roštíně. V krpálech ve Chřibech se bojovalo o body do žebříčku B Morava, krásné shromaždiště a nároční tratě. Ale nic s čím bychom se neporadili. 
V Českých Budějovicích se konala Olympiáda dětí a mládeže. Náš oddíl (a kraj) reprezentovali Kamča Beránková, Thea Coufalová a Martin Hikl. Sice to necinklo, ale výkony podali naši žáci pěkné a určitě ve velké konkurenci obstáli. Na výsledky se můžete podívat třeba na [orisu](https://oris.orientacnisporty.cz/Zavod?id=8480).
V úterý proběhl klasický poslední trénink v Zamilci, kde dorostenci připravili pro žáky, pulce a žabičky různé úkoly a nakonec přišlo i opékání špekáčků na ohni. Snad na 100 Žabiňáků si užilo hezké odpoledne. Na místě se také poprvé fasovalo nové oblečení od Noname.  A jak se povedlo? Naši soupeři brzy uvidí na závodech. A jak akce proběhla? Podívejte se na [fotogalerii](https://eu.zonerama.com/SKBrnoZabovresky/Album/11662739). 
Ve středu pak bylo opět tradiční mistrovství oblasti ve štafetách, kde nešlo jen o zábavu, ale i o postup na MČR, který si vyběhly holky pro třetí D18 štafetu! Ale jinak jsme brali oblastní tituly v DH10, DH12, D18, D35 a H35, výsledky jsou [zde](https://oris.orientacnisporty.cz/VysledkyStafet?id=8353) a fotky [tam](https://eu.zonerama.com/SKBrnoZabovresky/Album/11667334).  
V úterý a ve středu proběhlo také akademické MČR, kde byl nejblíže medaile Jáchym, který bral [bramboru](https://oris.orientacnisporty.cz/Vysledky?id=8658). 
No a od zítra je na pořadu [Veteraniáda](https://vete2024.ok-bor.cz/), kde něco přes 10 veteránů určitě jedou pro fůru medailí! 
A konečně 30 Žabiňáků zlákala tradiční [Cena střední Moravy](https://ksu.cz/zavody/csm2024/) k Šumperku. 
No a pak nám nezbývá než začít držet palce Tomovi Urbánkovi na [Juniorském Mistrovství světa](https://jwoc2024.cz/), které začíná v pondělí. 
Krásné léto!

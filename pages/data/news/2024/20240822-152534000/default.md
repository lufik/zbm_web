---
title: 'Miloš a Adam na mistrovství Evropy'
date: '2024-08-22'
template: novinka
id: '20240822-152534000'
user: 'Jan Zháňal'
pictures:
    - name: '1724333238123_IMG_9943.jpg'
      ratio: '3'
    - name: '1724333241445_milos1.jpg'
      ratio: '3'
    - name: '1724397848621_IMG_0349.jpg'
      ratio: '3'
---
Dva zástupce měl náš oddíl i na letošní nejprestižnější mezinárodní akci v lesních disciplínách - mistrovství Evropy v Maďarsku: Miloše Nykodýma a za Slovensko Adama Jonáše. Závodilo se na krátké (s kvalifikací), klasice a ve štafetách. První závodní den Miloš s Ademem s přehledem postoupili do finále, které se konalo za pekelného vedra a dusna ve kopcovitém a skalnatém terénu. V lese se děly neuvěřitelné věci a obrovské chyby vyrobili i největší favorité. Nedá se ani říct, že by tratě byly postavené s citem, směrný čas nevyšel v dámách ani v mužích, do kopce to bylo zbytečně moc. Ačkoliv bych si na něj před závodem vsadil, Milošovi závod nevyšel, uvařil hlavu, byl disk a ještě si donesl puchýř, který mu zabránil ve startu na jeho silnější klasice.  
Adam dokončil na parádním 30. místě a bral první světové body! Na klasice potom doběhl na 62. místě.

Na poslední den naplánované štafety ale běžel Miloš velmi dobře a přispěl k 5. místu české štafety. Výkonem určitě nezklamal naopak si myslím, že stojí za to ocenit, že se zvládl psychicky nachystat na poslední závod.  
Adam finišoval slovenskou štafetu na 10. místě.

Kompletní [výsledky zde](https://eventor.orienteering.org/Events/Show/6731)

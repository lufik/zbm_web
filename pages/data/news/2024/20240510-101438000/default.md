---
title: 'Sprintové minisoustředění'
date: '2024-05-10'
template: novinka
id: '20240510-101438000'
user: 'Alexandr Jordanov'
pictures:
    - name: '1715328690293_IMG_1104.jpg'
      ratio: '12'
---
Protože duben a květen je ve znamení sprintů, vydali jsme se už minulý víkend potrénovat tuto velice atraktivní orienťáckou disciplínu na tři mapy, kde většina z nás ještě nebyla. Společně s Tesláky 🐥 jsme se vydali v sobotu do Šternberka a Mohelnice, kde jsme absolvovali sprintové úseky a pak klasický sprint. Zatímco v Šternberku byl na mapě nespočet hnědých hadů, v Mohelnici naopak úplně chyběly, takže to byly bomby až se tavil asfalt. 🥵 Také se některé pokusily zastavit dopravní značky a poslat je někam do trail-o 🦼, ale všichni se vrátili zdraví a v pořádku. V neděli jsme se pak vydali do nedalekých Rosic, znovuobjeveného atraktivního terénu, taková miss mezi nimi. 💅 Zde jsme si zaběhli sprintové štafety a celkem se na start postavilo 22 dvoučlenných štafet, kde si každý zaběhl dva úseky. Stavitel tratí rozhodně nešetřil délkou, ale vytěžil z prostoru maximum a nabídl rozmanité typy povrchů, např. i Rosický zámek včetně slavných pávů se kterými se fotila nejmenovaná politička. 🦚
Díky všem, kteří se podíleli na přípravě soustředění. 🥰

MČR se blíží a medaile jsou zase o něco blíž. 🤑🤑🤑

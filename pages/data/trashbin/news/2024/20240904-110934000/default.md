---
title: 'Interkompas 50 - 2024'
date: '2024-09-04'
template: novinka
id: '20240904-110934000'
user: 'Aleš Finstrle'
pictures:
    - name: '1725440968991_IMG_2803.jpg'
      ratio: '12'
---
Poslední prázdninový víkend patřil tradičně 3-denním závodům Interkompas v krásném kopcovitém terénu České Kanady. Tyto závody mají dvouletou frekvenci. I přesto, že se konaly vloni, nešlo opomenout 50. výročí, které připadlo na letošní rok.  
Na páteční horké odpoledne připadla krátká trať s pěkně schovanými kontrolami. Sobota patřila standardně klasické trati. Odpoledne bylo možné si zpestřit doplňkovým závodem scorelauf. Zajímavostí byly dvě elektronicky migrující kontroly a jedna kontrola migrující fyzicky. Zbytek parného odpoledne jsme si zpestřili koupáním v nedalekých rybnících Zvůle a Hladový rybník rašelinového původu. Závěrem dne byla společná večeře, o kterou se postarala Andrea s přispěním hobíků. Poslední etapa v neděli byla na zkrácené klasické trati s hendikepovým startem, která s pořadím závodníků ještě zamíchala.  
Z našeho oddílu na stupních vítězů stáli:  
D12B: 2. Meda Smítalová  
D14B: 1. Jolana Bašeová  
D45B : 3. Andrea Firešová  
H12A: 3. Vendelín Smítal  
H35A: 1. Tomáš Hikl

Petra Václavková
